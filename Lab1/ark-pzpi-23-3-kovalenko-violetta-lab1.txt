Міністерство освіти та науки України


Харківський національний університет радіоелектроніки


Кафедра ПІ


ЗВІТ
з лабораторної роботи № 1
з дисципліни “Аналіз та рефакторинг коду
на тему:
“РОЗРОБКА VISION & SCOPE”








Виконала:                                                        
ст. гр.  ПЗПІ-23-3                                                                       Коваленко В. О.


Перевірив:
ст. викладач кафедри ПІ                                                        Сокорчук Ігор  Петрович










Харків 2025
________________
1 ІСТОРІЯ ЗМІН
Таблиця 1.1 – Історія змін у звіті
№
	Дата
	Версія звіту
	Опис змін та виправлень
	1
	29.11.2025
	0.1
	Створено розділ “Завдання”
	2
	30.11.2025
	0.2
	Додано розділ “Опис виконаної роботи”
	3
	01.12.2025
	1.0
	Додано додатки А, Б, В
	________________


2 ЗАВДАННЯ
Завданням першої лабораторної роботи є створення опис проєкту у форматі Vision & Scope.В опис проєкту потрібно включити такі розділи Vision & Scope:
* 1.1 - аналіз проблеми, яку вирішує програмна система;
* 1.2 - аналіз аналогів;
* 2.1 - опис призначення системи;
* 2.2 - опис бізнес логіки системи;
* 3.1 - опис функціональності серверної частини та ІоТ клієнта;
* 3.2 - опис функціональності веб клієнта та мобільного клієнта;
* 4.3 - опис програмних засобів та програмних інструментів, які будуть використані у проєкті.
________________


3 ОПИС ВИКОНАНОЇ РОБОТИ
3.1 Вступ
Під час виконання першої лабораторної роботи було створено документ Vision and Scope. Він допоміг визначити цілі та ключові функції системи. Його створення є необхідним для будь-якої системи, оскільки на його основі можна планувати архітектуру, визначати вимоги, обирати технології та будувати етапи розробки. Документ формує основу майбутнього проєкту. Він описує бізнес логіку, функціональність серверної частини, IoT клієнта, веб інтерфейсу та мобільної версії. Це дозволяє уникнути невизначеності на наступних етапах. 
3.2  Background 
Багато людей не відстежують активність, сон та стан здоров’я, що ускладнює підтримку здорового способу життя та правильного харчування. Необхідний інструмент, який автоматично збирає дані з фітнес-браслета та допомагає формувати персоналізований раціон.
3.3 Business Opportunities
Існуючі додатки (MyFitnessPal, Lose It!, HealthifyMe) частково трекують активність і калорії, але не забезпечують повної інтеграції з носимими пристроями та динамічної персоналізації. Мій продукт вирізняється автоматичним збором даних, адаптацією дієти та врахуванням стану здоров’я.
3.4 Vision Statement
Система допомагає користувачам контролювати здоров’я та харчування, поєднуючи дані фітнес-браслета з Web-застосунком, формує індивідуальні дієти та рекомендації на основі динамічних даних.
3.5 Major Features
Система збирає дані з браслета, синхронізує їх із веб-застосунком, формує персональні харчові плани, адаптує дієту за зміною показників, показує статистику та рекомендації, дозволяє відстежувати прогрес та ставити персональні цілі.
3.6 Scope of Finitial Release
Сервер приймає та обробляє дані з браслета, зберігає їх у базі, аналізує та формує індивідуальні плани харчування. IoT клієнт відправляє пульс, кроки та сон у реальному часі, забезпечуючи постійне оновлення даних.
3.7  Scope of Subsequent Releases
Веб-клієнт показує історію активності та харчування, дозволяє редагувати меню та налаштовувати цілі. Мобільний клієнт відображає щоденні підсумки, короткі висновки та рекомендації, синхронізується із сервером у реальному часі.
3.8 Operating Environment
Сервер реалізовано на ASP.NET Core з C# та SQL Server через Entity Framework Core 8. IoT клієнт працює на C#. Веб-фронтенд – React.js з WebSocket Fetch Api. 
________________
ДОДАТОК А
Відеозапис
Відеозапис презентації результатів лабораторної роботи: https://youtu.be/N_ytfbptQwk
Хронологічний опис відеозапису:
00:00 - Вступ 
00:20 - План документу та таблиця змін   
00:30 - Background (Передумови)  
01:33 - Business Opportunities (Бізнес можливості)  
03:16 - Vision of the Solution. Vision Statement (Окреслення концепції)  
04:17 - Major Features (Основні функції)  
06:45 - Scope and Limitations. Scope of Initial Release (Межі та обмеження. Обсяг початкового релізу)  
09:00 - Scope of Subsequent Release (Обсяг наступного релізу)  
09:47 - Operating Environment (Робоче середовище)
________________


ДОДАТОК Б


Vision and Scope Document
for
Програмна система для автоматизації процесів створення дієт
Version 1.0 approved
Prepared by Kovalenko Violetta
KHNURE
30.11.2025
________________


Table of Contents
Table of Contents        1
Revision History        1
1.        Business Requirements        2
1.1.        Background        2
1.2.        Business Opportunity        3
2.        Vision of the Solution        7
2.1.        Vision Statement        7
2.2.        Major Features        8
3.        Scope and Limitations        10
3.1.        Scope of Initial Release        10
3.2.        Scope of Subsequent Releases        16
4.        Business Context        16
4.3.        Operating Environment        16


Revision History
Name
	Date
	Reason for Changes
	Version
	Початок роботи
	12.11.2025
	Створено первинний документ Vision & Scope, сформовано основні цілі та опис проблеми
	0.1
	Оновлення вимог
	15.11.2025
	Додано деталізацію функціональних вимог, уточнено ролі користувачів
	0.2
	Розширення Scope
	18.11.2025
	Додано нефункціональні вимоги, описані технічні обмеження та середовище
	0.3
	Уточнення Business Case
	22.11.2025
	Додано очікувані вигоди, фінальна редакція цінності продукту
	0.4
	Фінальна вичитка та форматування
	30.11.2025
	Виправлено структуру документа, додано фінальні правки 
	1.0
	________________


1. BUSINESS REQUIREMENTS
1.1  Background
Дуже часто люди стикаються з проблемами підтримки здорового способу життя та правильного харчування. Більшість користувачів не веде регулярного обліку фізичної активності, сну та пульсу, а також не враховує індивідуальні особливості організму при плануванні харчування. Це призводить до неправильного підбору раціону, перевищення або нестачі калорій, дисбалансу та загального погіршення фізичного стану. У цій предметній області важливо мати інструмент, який збирає динамічні показники автоматично. Таким джерелом виступає фітнес браслет, що передає дані про щоденну активність, сон та пульс без участі користувача.
Предметна область охоплює автоматизацію процесів формування індивідуальних дієт на основі як статичних, так і динамічних даних про стан користувача. Використання фітнес браслета усуває потребу в ручному зборі інформації та зменшує кількість помилок. Користувач отримує рекомендації та поради, які він може прийняти або відхилити, що дозволяє підтримувати адаптивність дієти та підвищує ефективність досягнення цілей.
Головна ідея полягає у створенні системи, яка поєднує інформацію про здоров’я користувача та допомагає формувати індивідуальний раціон з урахуванням всіх отриманих даних. Мета розробки полягає у наданні користувачеві зручного та простого інструменту, що дозволить приймати рішення щодо харчування на основі цілі користувача, показників активності, якості сну та показників здоров’я чи хвороб. 
Система закриває потребу користувачів, яка полягає у відсутності інтегрованого підходу до персоналізованого харчування з використанням даних IoT-пристроїв. У нашому випадку таким пристроєм є фітнес браслет, що забезпечує постійний потік актуальних даних. Система автоматизує цей процес, забезпечує точні розрахунки калорійності, адаптує рекомендації до поточного стану користувача та дозволяє відстежувати прогрес.
1.2 Business Opportunities
Наразі на ринку існують додатки для підрахунку калорій, планування меню та фітнес-трекери, які надають базову статистику активності. Багато з них не поєднують дані фітнес браслета, який носить  користувач, з інтелектуальним підбором дієти. Деякі сервіси пропонують персональні плани від дієтологів, але це часто платно і вимагає ручного введення даних. Тобто можна виділити такі ключові недоліки існуючих рішень
* немає автоматичної адаптації дієти на основі реального тижневого профілю активності
* ручний ввід даних ускладнює процес для користувача
* стандартні алгоритми не враховують стан серця, якість сну та хронічні захворювання одночасно
Врахувавши та проаналізувавши існуючі недоліки на ринку можна виділити ключові та унікальні переваги мого продукту:
* автоматичний збір даних з фітнес браслета, що усуває ручну роботу користувача
* адаптація дієти на підставі тижневого звіту по кроках, пульсу та сну
* врахування хронічних захворювань і харчових обмежень при підборі раціону
* можливість приймати або відхиляти рекомендації, що підвищує залучення користувача
* простий інтерфейс для відстеження прогресу та прогнозування результатів
Цільовий ринок і перспективність:
Ринок має довготривалу перспективу через зростання інтеграції носимих пристроїв і інтересу до персоналізованого харчування. Продукт вирішує конкретну проблему щоденного прийняття рішень про їжу на основі реальних показників.
Цільова аудиторія
* активні користувачі, які стежать за здоров’ям, в основному люди віком від 18 до 60 років
* люди з метою зниження, підтримки або набору ваги
* користувачі фітнес-браслетів і смарт-годинників
* невеликі спортивні клуби та приватні дієтологи, які шукають інструмент для підбору дієт
Модель монетизації
* базова підписка безкоштовна з обмеженим набором функцій
* преміум підписка щомісячно або щорічно за розширені функції: індивідуальні адаптації дієт, розширена історія і прогнози, пріоритетні рекомендації
* B2B ліцензії для фітнес-клубів та дієтологів за доступ до групових інструментів
* партнерські програми з сервісами доставки їжі та магазинами здорового харчування за комісію
Цінова стратегія
* пропонувати конкурентну щомісячну підписку з можливістю економії при оплаті за рік
* пропонувати пробний період преміум функцій для підвищення залученості та інтересу користувача
Масштабування і додаткові можливості доходу
* розширення підтримки інших пристроїв і API
* додавання платних модулів, наприклад програми для спортсменів або для пацієнтів з конкретними захворюваннями
Порівняння з конкурентами
1. MyFitnessPal
MyFitnessPal – популярний додаток для підрахунку калорій, ведення щоденника харчування, обліку прийомів їжі. https://www.myfitnesspal.com/
* Він має велику базу продуктів і страв, дає змогу задавати цілі (схуднення, підтримка, набір ваги), вносити прийоми їжі, підраховувати білки / жири / вуглеводи
* підтримує синхронізацію з деякими фітнес-пристроями / трекерами / смарт-годинниками, щоб враховувати активність у підрахунках.
Що дає користувачу: базовий контроль харчування, облік їжі та активності, прості дієти або підтримка ваги.
        Що обмежує: користувачу доводиться вручну вводити багато даних про їжу, активність часто обмежена базовими даними, не враховується якість сну, пульс, індивідуальні стани здоров’я.
2. Lose It!
Lose It! – застосунок, який теж підраховує калорії, враховує дієту, вправи, цілі користувача. https://www.loseit.com/ . Додаток відстежує споживання їжі, вправи, вагу, дозволяє ставити цілі з контролю ваги, і може підтримувати інтеграцію з трекерами чи пристроями фітнес-активності
Що дає користувачу: контроль калорій, базове планування дієти, можливість комбінувати харчування і активність.
        Що обмежує: знову – слабка персоналізація: часто немає адаптації під сон, серцевий ритм, стан здоров’я, немає автоматичного аналізу трендів активності для коригування дієти.
3. HealthifyMe
HealthifyMe – глобальний сервіс, що пропонує трекінг харчування, активності та підтримує використання носимих пристроїв для збору даних про активність. https://www.healthifyme.com/in/ Сервіс орієнтований на здоров’я, живе харчування, фітнес та може виступати комбінацією дієт-планування і трекінгу
Що дає користувачу: одну платформу для контролю їжі, активності, рекомендацій з харчування у зручному форматі.
        Що обмежує: переважно користувач сам вводить багато даних; адаптація під індивідуальні змінні (сон, пульс, здоров’я) може бути обмежена або відсутня; план харчування не завжди динамічний з урахуванням змін стану.
Задача / Функція
	Аналоги (MyFitnessPal, Lose It!, HealthifyMe)
	Моя система
	Збір активності / даних з носимого пристрою
	Частково (кроки, базова активність)
	Повноцінно: кроки, пульс, сон, активність,
	Адаптація дієти під дані про активність / сон / пульс
	Мінімальна або відсутня
	Динамічна: коригування під реальні показники тижня
	Врахування індивідуальних особливостей / стану здоров’я
	Обмежено
	План дієти із урахуванням хвороб, обмежень, цілей
	Мінімізація ручного вводу
	Тільки частково
	Значно: основні дані з браслета автоматично
	Гнучкі рекомендації / поради
	Статичні / базові
	Адаптивні, під поточний стан користувача
	Таблиця 1.1 - Порівняльна таблиця конкурентів
Отже, порівняння з існуючими рішеннями показує, що більшість популярних додатків для харчування(таких як MyFitnessPal, Lose It! чи HealthifyMe) зосереджені на ручному підрахунку калорій і базовому трекінгу. Вони можуть частково використовувати дані з носимих пристроїв, але не забезпечують глибокої інтеграції та динамічної персоналізації рекомендацій. Мій продукт вирізняється саме тим, що об’єднує IoT-пристрій (фітнес-браслет) та інтелектуальну систему харчування в єдину систему, де планування раціону базується не на статичних даних, а на реальних фізіологічних показниках користувача — активності, сні, пульсі, рівні навантаження та зміні стану протягом дня.
2. VISION OF THE SOLUTION
2.1 Vision Statement
Програмний продукт створюється для користувачів, які хочуть підтримувати здоровий спосіб життя, завдяки персоналізованій дієті, динамічних показників, які постійно відстежуються і оновлюються, та на основі персоналізованих даних. Користувач отримує зручний інструмент для контролю стану здоров’я та харчування. 
Система збирає інформацію про активність, пульс, сон і  користувач бачить свій реальний стан в динаміці. Застосунок формує індивідуальні рекомендації та поради щодо харчування і дієт, також враховуються показники здоров’я та різні захворювання. Рекомендації оновлюються відповідно до змін, які фіксує браслет, це дає змогу підтримувати стабільний темп досягнення цілей.
Продукт підходить для людей, які хочуть впорядкувати свій раціон та стежити за станом свого здоров’я.. Він допомагає уникнути перевантаження інформацією та зменшує потребу в ручних розрахунках. Користувач економить час і отримує чіткі рекомендації, щодо харчування, збільшення чи зменшення навантаження, та порад, пов’язаних зі сном. Користувач бачить, як його сон та активність впливають на потребу в калоріях.
Головне призначення продукту полягає у створенні простого інструмента для автоматизації дієт. Користувач отримує підтримку у вигляді персональних порад. Система допомагає формувати раціон відповідно до мети. Вона працює з урахуванням поточного стану організму. Це робить процес планування харчування зрозумілим.
2.2  Major Features.
MF-1. Збір даних з фітнес браслета
        Протягом доби система в динаміці отримує пульс, кількість кроків, рівень інтенсивності тренування (якщо воно було), кількість годин сну.
MF-2. Формування персонального харчового плану
        Система підбирає індивідуальний харчовий план-дієту на основі статичних і динамічних даних. Для користувача генерується: рекомендований діапазон калорій білків, жирів та вуглеводів; приклади добового меню зі списком продуктів та порцій; пропозиції заміни продуктів за потреби.
MF-3. Корекція раціону на основі динамічних даних
        Система автоматично пропонує адаптувати раціон при зміні активності, пульсу, якості сну, недосипі або аномальних показниках.
MF-4. Перегляд денних і тижневих показників
        Користувач бачить статистику за пульсом, кроками, фазами сну та тренуваннями
MF-5. Перегляд рекомендацій та порад
        Система надає короткі пояснення та індивідуальні рекомендації, що ґрунтуються на даних за конкретний період.
MF-6. Відстеження прогресу
        Користувач отримує звіти по зміні фізичної активності, пульсу та якості сну за обраний період. Система показує, як зміни у дієті впливали на ці параметри, відображає корекції харчового плану та їх ефект на стан користувача.
MF-7. Налаштування персональних цілей
        Користувач задає мету, наприклад зменшення маси, набір, підтримка, корекція харчування під хворобу або стан здоров’я.
MF-8. Повідомлення про відхилення у стані організму
        Система інформує про низьку активність, підвищений пульс, недосип або інші фактори, які впливають на харчовий план.
MF-9. Генерація рекомендацій для корекції поведінки
        Застосунок пропонує конкретні дії для покращення ефективності дієти, наприклад: змінити співвідношення білків, жирів та вуглеводів у денному меню відповідно до активності та стану сну; додати або замінити продукти для підвищення різноманітності та балансу раціону; оптимізувати час прийому їжі, щоб покращити засвоєння та підтримку енергії протягом дня; надати поради щодо адаптації меню до поточного фізичного стану користувача.
MF-10. Збереження історії даних
        Вся інформація доступна користувачеві у будь-який час. Система формує хронологію змін у стані здоров’я та харчуванні.
MF-11. Базові інструменти аналізу стану користувача
        Система оцінює вплив змін у дієті на фізичну активність, пульс і якість сну користувача. Користувач отримує інформацію  як зміни в меню впливали на активність та пульс; які адаптації харчового плану були найбільш ефективними; тенденції у сні та загальному стані за період часу.
3 SCOPE AND LIMITATIONS
3.1 Scope of Finitial Release
Опис функціональності серверної частини
Система включає два основні компоненти: IoT-клієнт у вигляді фітнес-браслета та серверну частину. Фітнес-браслет збирає динамічні дані користувача, включаючи пульс, кількість кроків, рівень інтенсивності тренувань та фази сну. Пристрій працює у реальному часі і передає дані на сервер.
Серверна частина реалізована на основі ASP.NET Core з базою даних SQL Server. Вона відповідає за отримання, перевірку, нормалізацію та збереження даних у профілі користувача, а також за формування персональних харчових планів. Серверна логіка включає алгоритми побудови індивідуальних дієт, адаптації раціону на основі динамічних показників та генерації рекомендацій. Для цього використовується база даних дієт з прикладами меню, продуктовими списками та порціями, що дозволяє системі підбирати оптимальні варіанти під конкретного користувача. Серверна частина також відповідає за формування звітів для веб-застосунку, надає можливість налаштування персональних цілей, повідомляє про відхилення у стані користувача та пропонує конкретні дії для підвищення ефективності дієти. 
Для реалізації бізнес-логіки сервер використовує формули та алгоритми аналізу динамічних показників, включаючи обчислення добового діапазону калорій, пропорцій БЖУ, кореляцію змін активності та сну з ефективністю харчового плану. 
Прийом та обробка даних з фітнес-браслета
        Сервер отримує дані від браслета через захищений REST API на ASP.NET Core. Сервер проводить валідацію даних, перевіряє формат, одиниці вимірювання та наявність аномальних значень. Після цього дані нормалізуються: пульс усереднюється за годину, кроки підсумовуються по періодах активності, тренування оцінюються з урахуванням тривалості та інтенсивності, сон аналізується за формулою якості сну: SleepQuality = (DeepSleep + LightSleep / 2) / TotalSleepHours * 100
Синхронізація  і збереження профілю користувача
        Дані, отримані з браслета, автоматично зберігаються у профілі користувача в базі даних SQL Server з прив’язкою до облікового запису. Сервер забезпечує збереження історії показників для побудови хронології змін.  
Формування персонального харчового плану
        Сервер аналізує статичні дані користувача (вік, стать, вага, зріст, хвороби, рівень активності) та динамічні дані з браслета (активність, пульс, сон) для формування індивідуальної дієти. Логіка побудови раціону базується на правилах: обчислення добового калорійного діапазону за формулою TDEE з поправкою на мету користувача, пропорції БЖУ визначаються з урахуванням активності та стану здоров’я. Сервер підбирає приклади меню та продукти з бази даних, що містить широкий перелік дієт, рецептур і порцій, застосовує алгоритм заміни продуктів при необхідності для збереження балансу БЖУ та різноманітності.
Корекція раціону на основі динамічних даних
        Сервер виконує щотижневий аналіз змін фізичної активності, пульсу та сну, порівнюючи їх із попереднім періодом. Якщо активність знизилась, пульс підвищився або сон погіршився, система адаптує дієту: змінює пропорції БЖУ, рекомендує додаткові продукти або коригує час прийомів їжі. Формули адаптації враховують співвідношення макроелементів та ціль користувача, наприклад: AdjustedProtein = BaseProtein * ActivityFactor, де ActivityFactor залежить від зміни кроків та інтенсивності тренувань.
Перегляд денних і тижневих показників
        Сервер агрегує дані за день та тиждень, розраховує середні значення пульсу, кількість кроків та якість сну. Для тренувань обчислюється сумарна тривалість та інтенсивність
Перегляд рекомендацій та порад
        Сервер формує короткі пояснення і рекомендації на основі аналізу динамічних показників та змін у дієті. Алгоритм визначає, які зміни були ефективними, і пропонує користувачеві оптимізації для покращення результатів.
Відстеження прогресу
        Сервер формує звіти про зміни фізичної активності, пульсу та якості сну, порівнює їх із змінами у дієті. Враховуються впливи конкретних корекцій раціону на стан користувача. Сервер застосовує алгоритми кореляції для оцінки, які зміни меню були найбільш ефективними.
Повідомлення про відхилення у стані організму
        Сервер контролює допустимі межі показників користувача та генерує повідомлення при низькій активності, підвищеному пульсі або недосипі.
Генерація рекомендацій для корекції поведінки
        Сервер аналізує всі доступні дані та пропонує дії для покращення ефективності дієти. Алгоритм визначає, які продукти замінити, змінити пропорції БЖУ або оптимізувати час прийому їжі для підтримки енергії та засвоєння.
Збереження історії даних
        Сервер формує хронологію змін у стані здоров’я та харчуванні користувача, дозволяє зберігати історичні дані для подальшого аналізу та генерації довгострокових рекомендацій.
Базові інструменти аналізу стану користувача
        Сервер оцінює вплив змін у меню на активність, пульс та сон. Використовуються кореляційні методи та часові ряди для визначення ефективності адаптацій дієти.
Опис функціональності IOT клієнта
Загальна концепція
        Емулятор браслета працює як окрема програма на ноутбуці. Він генерує потокові дані про пульс, кроки, тренування та сон. Емулятор шле ці дані на локальний сервер по WebSocket або HTTP POST. Веб-інтерфейс підписується на WebSocket і одночасно показує емульований екран браслета. Сервер приймає дані, зберігає сирові точки і запускає агрегацію та бізнес-логіку для генерації дієт і рекомендацій.
Генерація даних
        Емулятор генерує три типи даних: сирові вимірювання, сесійні події та підсумки сну. Сирові вимірювання містять таймстамп, значення пульсу і кроки за інтервал. Частота для пульсу 1 вимір кожні 10 хвилин під час тренування і 1 вимір кожні 25 хвилин у спокої. Кроки приходять як події з інкрементом. Сесійні події позначають початок і кінець тренування з типом і інтенсивністю. Підсумок сну формується раз на ранок з загальною тривалістю і хвилинами глибокого та легкого сну.
UI емульованого дисплея
        Емульований дисплей працює як React компонент. Елемент показує всі дані, які ваш сервер формує у відповідь на поточний стан користувача. Компонент отримує пакет через WebSocket і оновлює покази без затримки. На екрані відображаються такі блоки як: пульс у реальному часі, кроки і рівень активності, мітка тренування, індикатор сну, базові підсумки за день, алерти, які сервер надсилає при відхиленнях від норми, наприклад високий пульс чи недостача кроків, сигнали про початок або завершення тренування, харчовий баланс на день,  короткі автоматичні звіти за день, включаючи якість сну, баланс активності і відповідність раціону
Адміністрування системи дієт
Адміністратор відповідає за контент, алгоритми та логіку формування персональних дієт і раціонів.
1. Управління дієтами та раціонами
* додає нові дієти та готові раціони у систему;
* редагує існуючі дієти: змінює склад продуктів, порції, енергетичну цінність;
* видаляє застарілі або непотрібні дієти;
* присвоює дієтам теги та категорії (наприклад: «збалансований», «високобілковий», «низькокалорійний»);
* формує шаблони раціонів на день/тиждень для різних типів користувачів.
2. Корекція продуктів і складників дієт
* додає нові продукти з базою поживних цінностей;
* редагує існуючі продукти: калорійність,сумісність з іншими продуктами;
* видаляє застарілі або некоректні продукти;
* визначає обмеження та замінники для продуктів у раціонах.
3. Управління логікою генерації дієт
* коригує правила формування дієт: пропорції білків, жирів, вуглеводів;
* змінює формули адаптації раціону під фізичну активність, пульс та сон;
* встановлює пороги для змін раціону;
4. Контроль якості та тестування
* тестує дієти на різних профілях користувачів;
* переглядає логіку, чому система обрала конкретний раціон;
* відстежує коректність розподілу калорій та поживних речовин;
* виправляє невідповідності між налаштуваннями алгоритму та результатами генерації.
5. Управління контентом для користувача
* налаштовує рекомендації продуктів та готових страв;
* оновлює інформацію про сезонні або нові продукти;
* формує списки заборонених продуктів або дієт для конкретних груп користувачів.
Локалізація
Система підтримує дві мови інтерфейсу: українську (основну) та англійську (для міжнародних користувачів). Локалізація охоплює усі компоненти, включно з рекомендаціями щодо раціонів і продуктів.
Особливості української локалізації
* всі меню, кнопки, повідомлення і підказки українською;
* одиниці виміру харчових продуктів представлені у грамах, мілілітрах та калоріях;
* адаптовані терміни для дієт та продуктів, звичні для українських користувачів;
Особливості англійської локалізації
* інтерфейс повністю перекладений англійською мовою; 
* одиниці виміру можна автоматично конвертувати у унції, фунти, склянки для користувачів з США та інших країн, де поширена імперська система;
* терміни дієт і продуктів адаптовані під міжнародні стандарти харчування (наприклад, «low-carb», «high-protein»);
Технічні нюанси
* API повертає тексти відповідно до обраної мови профілю користувача;
* користувач може змінювати мову у налаштуваннях профілю, і система автоматично адаптує тексти, одиниці виміру та терміни;
* усі шаблони дієт, алгоритми підрахунку калорій і поживних речовин коригуються під відповідну локалізацію, щоб забезпечити правильну інтерпретацію даних.
3.2  Scope of Subsequent Releases
Веб-клієнт
У майбутніх версіях веб-клієнт стане основною робочою панеллю користувача з розширеним аналітичним функціоналом. Планується додати:
* Детальний аналіз калорійності та поживних речовин страв із прогнозом впливу на самопочуття;
* Інтерактивні рекомендації для досягнення цілей сну, активності та харчування;
* Модуль прогнозування стану користувача, що показує очікуваний ефект від змін у режимі тренувань або раціоні;
* Гнучке редагування раціону, створення власних страв;
* Інструменти соціальної взаємодії, наприклад можливість ділитися планами харчування та досягненнями з іншими користувачами.
Мобільний клієнт
Мобільний застосунок у майбутніх версіях отримає новий рівень інтерактивності та персоналізації:
* Калькулятор калорійності із автоматичним підрахунком макро- і мікронутрієнтів для кожного прийому їжі;
* Швидке редагування раціону прямо з головного екрана, включаючи заміну продуктів і страв;
* Аналітика якості сну з деталізацією фаз і рекомендаціями для покращення відпочинку;
* Модуль сповіщень та нагадувань, що допомагає дотримуватися цілей щодо активності та харчування;
4 BUSINESS CONTEXT
4.3 Operating Environment
Система працює на серверній платформі .NET. Усі серверні сервіси працюють як Web API. Логіка обробки даних побудована на C#. Сервер взаємодіє з фітнес браслетом через IoT шлюз. Комунікація відбувається через WebSocket і HTTP. Сервер приймає дані у реальному часі і зберігає їх в базі даних.
Проєкт використовує SQL Server. База даних зберігає всі необхідні дані користувачів, такі як, історію змін у раціоні, аналітичні результати і конфігураційні дані та інше. ORM шар побудований на Entity Framework Core. Модель даних містить окремі таблиці для кожної окремої логічної сутності. 
IoT-клієнт розробляється на C# як локальний модуль генерації даних, який імітує роботу фітнес браслету. Клієнт генерує основні показники користувача: пульс, кількість кроків та параметри сну, використовуючи різні сценарії, такі як нормальний день, фізичне тренування або недосип.  Взаємодія з сервером реалізується через HTTP API або WebSocket, де дані передаються у форматі JSON. 
Фронтенд веб клієнта працює на React. Веб клієнт працює у сучасних браузерах. Всі запити до серверної частини здійснюються асинхронно через fetch API, у форматі JSON. Сервер надсилає оновлені рекомендації, дані про раціон та всі інші показники
Для навігації між екранами використовується React Routerї, адаптована під маленький екран фінтес браслету. Інтерфейс відображає лише ключові дані та інтерактивні елементи, щоб не перевантажувати користувача. UI оптимізується під смарт-дисплеї із використанням CSS Modules що забезпечує чіткі шрифти, контрастні індикатори
Система відповідає вимогам до продуктивності. API обробляє запити у межах низької затримки. Сервер виконує агрегацію даних у фонових процесах. Аналітичні обчислення оптимізовані під інкрементальні оновлення.
